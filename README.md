# MyService


Myservice, ovvero il nome del sito web realizzato, è un sistema che permette di realizzare un servizio di qualunque tipo. Dotato di tutti gli strumenti necessari per realizzare, nel modo più semplice possibile, un servizio. Combina una notevole semplicità d’uso ad un ottimo aspetto grafico. Il progetto realizzato ha diversi vantaggi sia per gli utenti sia per le aziende di provider. Gli utenti, infatti, beneficiano della comodità di informarsi direttamente a casa propria, della possibilità di abbonarsi rapidamente ai vari servizi, inclusi quelli difficilmente reperibili nelle proprie città. Le aziende di provider, d’altro canto, attraverso la piattaforma online, godono di una maggiore visibilità, con conseguente incremento sia nel numero di clienti raggiungibili, sia nel fatturato. Pertanto, l’obiettivo principale del progetto è la realizzazione di una piattaforma web che permetta a un utente che voglia offrire un qualunque servizio di creare un account nel quale inserire le notizie inerenti tale servizio e renderle visibili ai clienti abbonati. All’interno del sito è possibile trovare un sistema di pagamento PayPal che permette ai clienti di abbonarsi, tutto ciò è possibile grazie all’API (Application Programming Interface) di PayPal che si occupa di gestire le richieste di pagamento inviate dall’applicazione web. Infine, per ottimizzare la competitività del sito web, ci si è focalizzati su diversi fattori. Il primo è stato di realizzare un front-end semplice e visivamente accattivante, poi successivamente, si è ampliata da un lato la visibilità sul web, attraverso l’integrazione dei social, dall’altro la compatibilità con diversi dispositivi mobili, tramite un template design responsive
